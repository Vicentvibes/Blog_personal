# Formacions en ciberseguretat

En aquesta entrada vos parlaré dels cursos i certificats que he realitzat en l'ambit de la ciberseguretat. Anem per feina:

## [Certificat Professional de Ciberseguretat de Google](https://www.coursera.org/professional-certificates/google-cybersecurity): 

Curs dissenyat per realitzar-lo en unes 170 hores. Es comença des de 0, tot està explicat i pensat per persones que no tenen per què tindre nocions en IT. Està disponible en 11 llengües, entre elles anglés i espanyol (no està en català). El certificat es divideix en 8 mòduls o cursos:

- Fonaments de la ciberseguretat.
- Juga sobre segur: Gestionar els riscos de seguretat.
- Conectar i protegir: Xarxes i seguretat en la xarxa.
- Eines de l'ofici: Linux i SQL
- Recursos, amenaces i vulnerabilitats.
- Fes sonar l'alarma: Detecció i resposta.
- Automatitzar tasques de seguretat ibernètica amb python.
- Fica-ho en pràctica: preparat per llocs de treball en ciberseguretat.

El curs en si em va agradar molt, era fins i tot agradable realitzar-lo. Té prou videos introductoris que ajuden a entendre i empatitzar amb allò que s'està estudiant. El temari està ben organitzat i explicat a un nivell prou senzill, si bé li costaria a una persona que no tinga cap coneixement relacionat amb informàtica o xarxes. Per aconseguir el certificat simplement cal aprovar tots els qüestionaris que es planteges, prou senzills si s'ha ficat atenció al temari. Apart dels qüestionris, es plantegen unes quantes situacions pràctiques pensades per que ens fiquem en la pell d'un analista de ciberseguretat. En aquestes pràctiques es realitzen algunes accions molt guiades i específiques per tal que replenem uns informes. Al final, es proporcionen informes a mode de solució per tal que els comparem amb els nostres. Amb tot, no és un curs que habilite per començar a treballar. És, en essència, un curs introductori als fonaments de la ciberseguretat on podràs obtindre coneixement sobre un bon percentatge dels conceptes necessaris i una visió prou àmplia de totes les branques que formen part de la ciberseguretat. Però, no es toquen en cap moment els programes, llenguatges de programació i llibreries que en un treball real cal coneixer. Personalment crec que fou una elecció molt bona com a primer pas en la ciberseguretat, em va descobrir que aquesta disciplina m'agrada molt i em va animar a seguir amb les següents dos formacions. Per ficar un però, el curs és gratuït durant els primers 7 dies (coses de Coursera), després cal pagar un preu prou assequible, però no gratuït baja. 

## [Analista de ciberseguretat junior (Cisco)](https://www.netacad.com/career-paths/cybersecurity?courseLang=en-US):

Aquest curs se suposa que es pot realitzar en 120 hores, si bé el nivell és significativament major al Certificat de Google. En aquest cas entrem més seriosament en material teòric de ciberseguretat, si bé el nivell del curs és per a "principiant", no és un curs que recomanaria per a gent sense coneixements previs. Està dividit en 6 mòduls o cursos:

- Introducció a la ciberseguretat.
- Fonaments de xarxes.
- Dispositius de xarxa i configuracions bàsiques.
- Seguretat de terminals.
- Defensa de la xarxa.
- Gestió d'amenaces cibernètiques.

Com deia, aquest curs aprofundeix significativament en els coneixements teòrics sobre ciberseguretat. No es van a tocar realment eines de ciberseguretat com a tal, però si podrem realitzar alguns laboratoris interessants sobre arquitectura i configuració de xarxes. Aquestes pràctiques es realitzen en la seua majoria en l'entorn de Cisco Packet Tracer i algunes altres es realitzaràn com una mena d'activitats on es simulen situacions per redactar informes o es demana realitzar una sèrie de pasos i cerques. Cal nomenra també que part de la formació et permet tindre el primer contacte amb la configuració de dispositius Cisco, el qual és un encert i un boníssim primer pas en aquestos coneixements. Per superar els mòduls cal realitzar una sèrie de questionaris i exàmens tipus test, els quals no són trivials; cal estar ben atent al contingut i exprimir-lo. Pel que fa a la qualitat del contingut, opine que està ben explicat i expossat per al nivell objectiu de la formació, però resulta més tediós i avorrit que en el curs de Google. L'entorn resulta molt repetitiu, no hi ha xicotetes activitats per reforçar els coneixements i sempre ens trobem llegint text. A més, com en el cas de Google, el contingut el podem trobar en espanyol i anglès, però la versió espanyola té nombrosos errors i problemes de traducció que després provoquen problemes en els test i pràctiques. Recomane doncs, realitzar aquesta formació en anglés i prendre-ho com una forma d'aprofundir més seriosament en ciberseguretat, sense centrar-se encara en res ni tocar eines pràctiques. Pot pareixer que no he gaudit d'aquesta certificació o que no la recomanaria. La veritat és que dintre del que cap si l'he disfrutat, ha estat interessant i crec que l'he aprofitat. Cal mantindre una mentalitat resilient i saber gestionar-se. Recomane que qualsevol persona amb certs coneixements previs sobre arquitetctures de xarxa, programació i inquietuds per la ciberseguretat realitze aquesta formació. Trobe que és un curs que podria arribar a obrir alguna oportunitat laboral en ciberseguretat per a un nivell "entrant", però no és realment suficient per un lloc junior si no es té una bona experiència prèvia en el món IT. 

Finalment, dir-vos que aquest curs expossa els continguts i coneixements necessaris per superar l'exàmen de certificació de CCST (Cisco Certified Support Technician), el qual no he realitzat. Però, podeu aconseguir gratuitament una insignia digital que certifica que heu completat aquesta formació. 
  

